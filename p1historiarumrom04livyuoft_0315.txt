vti

reret totum hoc sua opera in eiusmodi epitomas redigendi con·
silium, omnis in epitomis rerum delectus et expositio, ne quid
dicam de fine periochae nonae aut de e0, quod ad epit. 121
annotatur, similibusve indiciis. Ae de rerum delectu ad con-
silium epitomas conficiendi cum scholarum studiis coniunctum
attemperato prudenter scripsit Iahnius in praefatione p. XII.
nisi quod has periochas initio cum ipsis Livii libris coniunctim
describi solitos putat. Alius enim generis sunt indices collec-
taneis Plinii et, Gellii praepositi. llae periochae eo tempore,
quo omnia studia in exiguum orbem contrahebantur, Romanarum
autem liberae rei publicae rerum cognitio ex solo fere Livii
opere hauriebatur, eo consilio scriptae sunt, ut in quotidiano
et scholastico usu integrorum Livii librorum, magnae molis
magnique pretii voluminum, locum tenerent„ eaque ipsa videtur
fuisse causa, cur narrationes exemplaque ad rhetorum themata
ornanda apta prolixius quam pro reliqua brevitate excerpe—
rentur, atque aliorum librorum, nobiles celebratasque fama res
tractantium (ut eorum, quibus continebatur bellum Punicum
tertium et Achaicum), longiores„ aliorum (ut libri 53) breviores
conficerentur periochae, eorum quidem brevissimae, qui ad Cae-
saris iam Augusti tempora pertinentes res haberent motibus
et varietate minus insignes minusque fama claras7 quam qui
in liberae rei publicae temporibus versabantur. Haee qui per-
penderit„ de nonnullis ex iis locis7 quos Iahnius p. XI ab
aliena manu postea additos putavit, aliter statuet, velut de
extrema parte periochae 49 et periochae 99. Nec, quae primae
periocharum formae postea superaddita sunt, omnia aliena manu
addita credo, sed quaedam aut fortasse pleraque ab ipso
periocharum confectore. Conferent aliquid ad haee declaranda
et confirmanda, quae a me ante aliquot annos Danice exposita
de epitoma Livii paulo aliter ab homine quarti, ut opinor,
saeculi, Granio Liciniano instituta alio tempore exterorum eog-
nitioni commendabo. Plures homines similem in Livii libris
operam sumpsisse, vel ex duabus epitomis libri primi apparet,
quarum posterior forma et copia cum ceteris magis congruit.
Nunc scripturas Iahnianae editionis a nostris discrepantes omnes
indicabimus, notatis nostrarum scripturarum fontibus et aue-
toritatibus, paucaque, quae notabiliora videbuntur, breviter
commemorabimus.¹)

¹) N codicem Nazarianum significat, r recentiores omnes pluresve,
quos Iahnius ς notat. Numeri Arabici versus ab initio periochae
numeratos significant⁷ nisi ubiadditur paginae nota (p.); ibi enim ab
initio paginae numerantur.

