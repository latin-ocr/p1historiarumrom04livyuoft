16 Periochae

luxerunt. P. Valerius consul legem de provocatione ad populum tulit.
Capitolium dedicatum cst. Porsenna, Clusinorum rex, bello pro Tar-
quiniis suscepto quum ad Ianiculum venisset, ne Tiberim transiret,
virtute Coclitis Horatii prohibitus est, qui. dum alii pontem Sublicium
rescindunt, solus Etruscos sustinuit et, ponte rupto, armatus in flumen
se misit et ad snos transnavit. Accessit alterum virtutis exemplum
a Mucio, qui quum ad feriendum Porsennam castra hostium intrasset,
occiso scriba. quem regem esse existimaverat, comprehensus impositam
manum altaribus, in quibus sacrificatum erat, exuri passus est dixitque
tales trecentos csse. Quorum admiratione coactus Porsenna pacis
condiciones serre, bellum omisit acceptis obsidibus. Ex quibus virgo
una Cloelia deceptis custodibus per Tiberim ad suos transnavit et,
quum reddita esset, a Porsenna honorifice remissa, equestri statua
donata cst. Adversus Tarquinium Superbum cum Latinorum exercitu
bellum inferentem A. Postumius dictator prospere pugnavit. App.
Claudius ex Sabinis Romam transfugit. Ob hoc Claudia tribus adiecta
ct numerus tribuum ampliatus est, ut essent viginti una. Plebs quum
propter nexos ob aes alienum in Sacrum montem secessisset, consilio
Menenii Agrippae a seditione revocata est. Idem Agrippa quum
decessisset, propter paupertatem publico impendio elatus est. Tribuni
plebis quinque creati sunt. Oppidum Volscorum Corioli captum est
virtute et opera Cn. Marcii, qui ob hoc Coriolanus vocatus est. T.
Latinius. vir de plebe, quum iu visu admonitus, nt de quibusdam
religionibus ad senatum perferret, neglexisset, amisso filio, pedibus
debilis factus, postquam delatus ad senatum lectica eadem illa in-
dicaverat, usu pedum recepto domum reversus est. Quum Cn. Marcius
Coriolanus, qui in exsilium erat pulsus, dux Volscorum factus exercitum
hostium urbi admovisset, et missi ad cum primum legati, postea
sacerdotes frustra deprecati essent, nc bellum patriae inferret, Veturia
mater et Volumnia uxor impetraverunt ab eo, ut recederet. Lex agraria
primum lata est. Sp. Cassius consularis regni crimine damnatus
cst necatusque. 11ia1) virgo Vestalis ob incestum viva defossa est.
Quum vicini Veientes incommodi magis quam graves essent, familia
Fabiorum id bellum gerendum depoposcit misitque in id trecentos sex
armatos, qui ad Cremeram praeter unum ab hostibus caesi sunt.
App. Claudius cos.‚ quum adversus Volscos contumacia. exercitus
male pugnatum esset, decimum quemque militum suste percussit. Res

¹) oppia tiu. c. 42.

